Napisać program obsługujący listę przebojów. Utwory, na które odbywa się
głosowanie, są numerowane liczbami całkowitymi z przedziału od 1 do 99999999.
Program czyta dane ze standardowego wejścia. Każda linia zawiera głos lub
polecenie do wykonania.

Prawidłowy głos to niepusta lista numerów utworów z przedziału od 1 do MAX,
gdzie MAX jest maksymalnym numerem utworu, na który można głosować w danym
notowaniu listy przebojów. Prawidłowy głos nie może zawierać numeru utworu,
który wypadł z list przebojów. W prawidłowo oddanym głosie numery utworów muszą
być parami różne.

Program obsługuje pojedyncze notowania listy przebojów i podsumowania notowań.
Zarówno notowanie, jak i podsumowanie obejmuje maksymalnie 7 najwyżej
sklasyfikowanych utworów.

Jeśli utwór był notowany w jakimś notowaniu listy przebojów i nie znalazł się
w kolejnym notowaniu, to wypada z listy przebojów i nie można już więcej na
niego głosować.

Są dwa polecenia.

NEW MAX

Polecenie NEW zamyka dotychczasowe notowanie listy przebojów (jeśli jakieś było
rozpoczęte) i rozpoczyna nowe notowanie z podaną wartością MAX, która jest
z przedziału od 1 do 99999999 i musi być nie mniejsza niż wartość MAX
z poprzedniego (właśnie zamykanego) głosowania. Polecenie to wypisuje na
standardowe wyjście zamykane notowanie.

TOP

Polecenie TOP wypisuje na standardowe wyjście podsumowanie wszystkich
dotychczasowych notowań. Podsumowanie jest wyznaczane w ten sposób, że sumowane
są punkty uzyskane w dotychczasowych notowaniach. Utwór, który znalazł się na
miejscu pierwszym, dostaje 7 punktów. Utwór, który znalazł się na miejscu
drugim, dostaje 6 punktów itd. Utwór, który znalazł się na miejscu siódmym,
dostaje jeden punkt. Polecenie to nie przerywa trwającego głosowania na bieżące
notowanie listy przebojów.

Oba polecenia wypisują co najwyżej 7 numerów utworów notowania lub podsumowania,
podając dla każdego utworu jego numer oraz liczbę, o ile pozycji zmieniła się
pozycja tego utworu w porównaniu odpowiednio z poprzednim notowaniem lub
podsumowaniem, albo wypisując znak '-' (łącznik, minus), jeśli jest to nowość
odpowiednio na liście lub w podsumowaniu.

Jeśli dwa utwory dostały tyle samo głosów lub punktów, to wyższą pozycję zajmuje
ten z mniejszym numerem.

Poszczególne elementy linii z danymi wejściowymi są oddzielone białymi znakami,
których może być dowolnie wiele i które mogą też występować na początku lub na
końcu linii. Program ignoruje puste linie i linie zawierające wyłącznie białe
znaki.

Program na bieżąco sprawdza, czy dane wejściowe nie zawierają błędów. Dla każdej
błędnej linii program wypisuje na standardowe wyjście diagnostyczne komunikat:

Error in line N: <oryginalna postać błędnej linii>

gdzie N oznacza numer linii. Linie są numerowane od 1, włączając w to ignorowane
i błędne linie. Należy zwrócić uwagę na spację po dwukropku i na zachowanie
w komunikacie oryginalnej postaci błędnej linii.